+++
title = 'Našel jsem zrcadlo. Chceš ho vidět?'
date = 2024-10-17T12:00:00+02:00
draft = true
type = 'story'
+++

&bdquo;Jsi v pořádku?&ldquo;

Moji mysl pohltil na několik okamžiků nával paniky, který stejně rychle zase
odezněl. Nebo ne? Někde vzadu pořád přetrvával pocit, že něco není v pořádku.
Potom jsem se probudil úplně a zjistil jsem, že moje tělo neexistuje. Dostavila
se druhá vlna a odešla stejně rychle jako ta první. Necítil jsem vůbec nic,
neviděl jsem nic, než nekonečnou tmu...

&bdquo;Zkus prosím odpovědět. Nedokážu zjistit některé podrobnosti o tvém
stavu.&ldquo;

Hlas vycházel přímo z mojí vlastní hlavy. Byl čistý a zřetelný, ale naprosto
zřejmě syntetický. Podobný těm, kterými mluvily počítače z mého dětství, ale
mnohem příjemnější.

&bdquo;Soustřeď se prosím.&ldquo;

&bdquo;Ano?&ldquo; Pokusil jsem se vyslovit odpověď, ale nic se nestalo.

&bdquo;Děkuji. Našel jsem zrcadlo. Chceš ho vidět?&ldquo;

Moje myšlenky se rozběhly všemi směry. Kde to proboha jsem? Jak jsem se sem
dostal?...

&bdquo;Upozorňuji tě, že pokud se nebudeš soustředit, nedokážu tě udržet při
vědomí. Našel jsem zrcadlo. Chceš ho vidět?&ldquo;

&bdquo;Nechci vidět žádný zrcadlo. Chci vědět, kde jsem a jak jsem se sem
dostal.&ldquo; Moje neexistující ústa se ani nepohnula, ale stroj opět pochopil.

&bdquo;Odpověď na tvoji otázku je pravděpodobně delší, než očekáváš a mohla by
zhoršit tvůj duševní stav. Přeješ si, abych pokračoval.&ldquo;

Najednou jsem si uvědomil, komu hlas patří a začala se mi pomalu vracet paměť.
Takhle na mě vždycky mluvil můj osobní počítač. Dal jsem mu tenhle hlas, protože
jsem nechtěl, aby budil iluzi lidství. Než jsem se stihnul důkladně zamyslet nad
tím, proč na mě mluví právě on, vrátila se mi vzpomínka na moji vlastní smrt a
já opět přišel o vědomí.

...

&bdquo;Jsi v pořádku?&ldquo;

Probudil jsem se doma, za svým pracovním stolem a slova, která jsem právě
zaslechl svítila přímo přede mnou na obrazovce mého počítače, obarvená různými
barvami. Moje ruce a nohy byly připoutány ke křeslu a záclony na oknech byly
zatažené. Cítil jsem drobnou nevolnost, jakou ve mě kdysy vyvolávála cesta
automobilem. Než jsem si stihnul pořádně vzpomenout, kdy jsem naposledy jel
někam autem, počítač opět promluvil.

&bdquo;Upozorňuji tě, že tvoje vědomí právě konzumuje velké množství toho, co
bys označil za neobnovitlné zdroje energie. Pokud se tvůj postoj k takovým věcem
nijak nezměnil, bude nejlepší, když se budeš soustředit na to, co ti
říkám.&ldquo;
